# -*- mode: mandoku-view; -*-
#+TITLE: 金華子雜編
#+DATE: 2015-08-24 23:37:17.644931
#+PROPERTY: ID KR3l0019
#+PROPERTY: BASEEDITION WYG    
#+PROPERTY: JUAN 序
<pb:KR3l0019_WYG_000-1a>¶
金華子雜編序¶
金華子者河南劉生少慕赤松子兄弟能釋羇鞅於放¶
牧間讀其書想其人恍若逰于金華之境因自號焉生¶
自童蒙嵗便解愛人博學暨乎&KR0066;髪焦秃而無所成名¶
凡為文章略知宗㫖最嗜吟詠而所得亦不出流軰年¶
逾壮室方莅官于畿甸繼宰二邑共換二十餘寒暑唯¶
知趦趄畏慎不&KR0014;磊落經濟罷秩歸京得留綴班家貧¶
窶在闕三四年甚窘困稍暇猶綴吟不困倦縱情任興¶
<pb:KR3l0019_WYG_000-1b>¶
一聨一句亦時有合于清奇顧于食玉燃桂不無撓懐¶
纔緩紆斯須則嘯傲自若或遇盛友良㑹聞人語話及¶
興亾理亂猶耳聰意悦未嘗不周旋觀察冀或湊㑹警¶
戒庻㡬助于理道者必慷慨反覆至于逾晷不息時皇¶
上憂勤大寳宵衣旰食致治之切無愧前代命有司張¶
皇公道掄擇材雋科第取士鬱然反古時有以春闈策¶
問舉子對義見示者覩强國富民之論今古得失之理¶
則愧惕雀息往往汗流何者以坐遇明盛時而抱名稱¶
<pb:KR3l0019_WYG_000-2a>¶
不聞于世何疾復甚于斯矣因念為童時侍立長者左¶
右或于冬宵漏永秋階月瑩尊年省睡率皆話舊時經¶
由多至深夜不寐始則承平事寔爰及亂離于故基跡¶
或歎或泣悽咽僕𨽻自念髫齓之後甚&KR0014;記聽今雖稚¶
齒變老耄㤀失憶十可一二猶存乎心耳併成人逰宦¶
之後其間耳目諳詳公私變易知聞𫝊載可繫鈆槧者¶
漸恐年代浸逺知者已踈更慮積新沉故遺絶堪惜宜¶
編序者即随而釋之云爾文林郎大理司直臣劉崇逺¶
<pb:KR3l0019_WYG_000-2b>¶
撰¶
